---
title: <span class="hindi-kalam">कविता खरंच काय असते</span>
# sidebar: false
toc: false
--- 
  <div class="hindi-kalam" onmousedown='return false;' onselectstart="return false;" oncopy="return false;" onpaste="return false;" oncut="return false;">
<!-- # कविता खरंच काय असते -->

कविता खरंच काय असते

एक हजार पानांचे ज्ञान असलेला एक ताव असते

कल्पना सागरात घेऊन जाणारी नाव असते

निरागस चेहऱ्यावरचा नकळत टिपलेला भाव असते

मनाच्या कोपऱ्यात वसलेलं एक गाव असते

ज्ञान संपादन आणि काव्यानंदाची ती हाव असते 

बांधकामात मग्न असलेल्या गवंड्याची ती वीट असते

जात्यावर बसलेल्या आईचं ती पीठ असते

मागच्या बाकावरील दंगेखोरांची ती कमेंट असते

बेकार्‍याच्या नोकरीचं पहिलं पेमेंट असते 

माझ्यासारख्या अनेकांसाठी ती कर्म असते

विवांसारख्या व्यक्तींचा ती धर्म असते

दुःख रुपी थंडीत मिळालेली ती शाल असते

संकट रुपी युद्धात मिळालेली ती ढाल असते

व्याख्यान वर्षातला अधिकमास असते

चेतनागुनोक्ती बरोबरचा सहवास असते

प्रवासातला चांगला टाईमपास असते

रसिक वाचकांचा जणू श्वास असते

कधी शांत कधी रौद्र अशी सरिता असते

आणि हे सगळं लिहिण्याचा खटाटोप म्हणजे कविता असते

-अविक्षित नचिकेत

</div>